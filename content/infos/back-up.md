---
title: "back up"
nr: 20
---

### O co ten cały ambaras?

Komputery to elektronika, a elektronika zwyczajnie czasem odmawia posłuszeństwa. Dyski się psują, czy to zwykłe czy ssd, karty pamięci odmawiają odczytu, płyty cd dłużej wytrzymują jako element estetyczny w instalacjach artystycznych, niźli jako nośnik pamięci. Dodatkowo urządzenia są zwyczajnie kradzione, laptopy i telefony znikają, a wraz z nimi nasze dane. I wreszcie ataki zaszyfrowywania.

To trzy podstawowe powody dlaczego warto mieć kopię danych.
### A czy moje dane są ważne?

Pewnie sprawa ma się inaczej, jeśli jesteś nastolatkiem, dla którego życie to foty na insta i kontakty w tiktoku, a inaczej, jeśli wykonujesz żmudną pracę w księgowości, inaczej, jeśli jesteś pisarzem i na szali jest Twoja twórczość, a inaczej, jeśli prawnikiem i trzymasz dane klientów.

Pozwól sobie na małe ćwiczenie myślowe. Zamknij oczy i wyobraź sobie że Twoje dane zniknęły..

Zawsze rób dwie kopie wszystkich Twoich ważnych danych

Jedna kopia na dysku zewnętrznym.

Druga kopia online, dobierz usługę w zależności od ilości danych.

Obie kopie – zaszyfrowane.

Jeszcze sobie podziękujesz za to!

Tymczasem przygotuj się na [zgubienie telefonu](/sledzenie-telefonu/ "śledzenie telefonu").
