---
title: "big data - modele"
---
### Kto zbiera, co i po co?

Codziennie poruszając się po sieci zostawiamy swój cyfrowy ślad. Strony które odwiedzamy, towary które przeglądamy, wiadomości jakich szukamy, do kogo piszemy, jak często, o jakich porach – wszystko to zostawia ślad. Dane takie są pieczołowicie zbierane. Zbierają giganci internetowi jak google i facebook, dostawcy internetowi, sklepy online, ale też firmy ubezpieczeniowe i właściwie każdy, kto umie i zechce. Dane takie są wymieniane, konsolidowane i przyporządkowywane konkretnym użytkownikom, a to po kontach w portalach społecznościowych, a to po mejlach, a to po telefonie. Tworzone są modele. Czego się można o nas dowiedzieć? A czego nie można? – należałoby raczej spytać. Nasze zarobki, zainteresowania, preferencje polityczne, seksualne, aktywność fizyczna, stan zdrowia, plany na przyszłość i wiele innych. Tworzony jest nasz identyfikator reklamowy i oto jesteśmy na sprzedaż na rynku. Kupują głównie reklamodawcy, chcą nam umilić życie tą lub inna usługą albo jeszcze jedną pozornie niezbędną nam rzeczą, którą możemy kupic w specjalnie dla nas przygotowanej cenie. Kupić nasze dane może właściwie każdy kto chce.
Jeszcze możesz się uratować

Piękny świat. Czy chcesz być jego częścią, zależy od Ciebie. Zostaniesz tak dokładnie sprofilowany, jak na to pozwolisz. Pomyśl o tym. Zadbaj o swoją prywatność. Przewodnik Ci w tym pomoże. Teraz jakby było mało zagrożeń – zobacz jak zdradzają nas metadane.
