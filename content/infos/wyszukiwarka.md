---
title: "Wyszukiwarka"
nr: 16
---

### Kto się nie schował… Szukam

Ty. Internet. Pierwszy kontakt – wyszukiwarka. To serwis internetowy zajmujący się katalogowaniem zbiorów dostępnych w internecie. Interesuje Cię jakiś temat – wyszukiwarka pomoże znaleźć Ci odpowiednie informacje – teksty, książki, filmy, obrazy, a nawet miejsca na mapie.
Nie googluj – wyszukuj

Dla wielu osób googlowanie jest synonimem szukania w internecie. A google.pl synonimem wyszukiwarki. Monopole w sieci to nie nowość. Nie takie giganty powstawały i upadały. Pamiętaj, że google zbiera dane o Tobie, profiluje Cię, tworzy modele i wystawia na sprzedaż. W dodatku zamyka Cię w bańce informacyjnej, co niekorzystnie wpływa na Twoje postrzeganie świata i zabiera Ci radość odkrywania nieszukanego. Jeśli prywatnośc jest dla Ciebie ważna – nie używaj ani wyszukiwarki, ani żadnych innych usług google. Google to usługi śmieciowe i tak też je traktujmy.
### Co wybrać?

[Duckduckgo](https://duckduckgo.com "duckduckgo") – to w tej chwili najdoskonalsza wyszukiwarka w sieci, całkowicie dba o Twoją prywatność, nie zapisuje ani czego szukasz, ani kiedy, ani nawet kim jesteś. Ma świetny algorytm, dostarcza doskonałych informacji i pozwala się wyrwać z bańki informacyjnej i odkrywać nawet nieznany świat.

[Wolframalpha](https://Wolframalpha "Wolframalpha") – to zupełnie inne podejście do wyszukiwania informacji, zamiast klasycznych linków stara się nam dostarczyć kompleksowej odpowiedzi na nasze pytanie, może jeszcze nie doskonała – ale to bez wątpienia przyszłość, koniecznie poszukaj tam różnych informacji, materiał na setki godzin odkrywania nowych światów.

Jest wiele innych bingów, jahów, jandeksów i im podobnych. Nie wydają nam się lepsze czy inne niż google, dlatego ich nie polecamy.

Wejdź już teraz do swojej przeglądarki, wpisz adres polecanych przez nas wyszukiwarek, wypróbuj je, ustaw na strony startowe oraz jako domyślne wyszukiwarki i odkrywaj prywatny internet od innej, nowej strony. Baw się dobrze.

A teraz co to są [trackery internetowe](/ciasteczka/ "ciasteczka"), jak naprawdę smakują ciasteczka, oraz dlaczego dobrze wybraliśmy przeglądarkę i wyszukiwarkę.
