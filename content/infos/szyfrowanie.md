---
title: "Co to jest szyfrowanie?"
---


### Co to jest szyfrowanie?

Szyfrowanie to w najprostszym rozumieniu sprawianie, że pewien pakiet informacji, przejrzysty i czytelny dla wszystkich, staje się zamglony i niezrozumiały dla nieposiadających klucza.

Szyfrowanie jest o wiele starsze niż internet i wiele starsze niż komputery. Potrzeba trzymania i przekazywania sobie informacji w sposób tajny, jest tak samo stara jak potrzeba komunikowania się.

Sposobów szyfrowania jest bardzo wiele. Najstarsze i najbardziej prymitywne, zamieniały litery na liczby, bądź wskazywały konkretne znaki w książkach, które złączone w całość tworzyły sekretną wiadomość. Obecnie szyfrują za nas komputery. Robią to na wiele różnych sposobów. Choć jest to temat fascynujący i godzien zgłębiania go, do czego skądinąd zachęcam, tutaj szczegóły techniczne nie będą nam potrzebne. Całą pracę wykonają za nas komputery.
### Po co szyfrujemy?

Jak już wiemy – informacje w sieci krążą niczym niezabezpieczone. Można je kopiować i podglądać. Tak samo informacje przechowywane na naszych komputerach, telefonach, serwerach. Jeśli jesteś na tej stronie i czytasz o tematyce bezpieczeństwa i prywatności, napewno są sprawy, dokumenty i wiadomości, a może nawet całe obszary swojego życia, które chcesz zachować dla siebie i swoich bliskich. Odpowiedz sobie sam po co warto szyfrować.
### Co szyfrujemy?

Najprostsza odpowiedź brzmi – wszystko co się da. Zatem, komunikację pomiędzy nami, mejle, połączenia głosowe, wideo, komunikaty tekstowe, szyfrujemy połączenia w internecie, zapytania i wyniki poszukiwań w internecie, rodzaj i treść ściąganych danych, dane na komputerze, zdjęcia i wszystko inne na telefonie, dokumenty a także metadane. Itd..
### Jak szyfrujemy?

Nie musimy posiadać tajemnej wiedzy. Wybierzemy odpowiednie usługi online oraz oprogramowanie na telefony i komputery, a maszyny zaszyfrują za nas. Jakie dokładnie i do czego – tego dowiemy sie z kolejnych etapów poradnika, gdzie krok po kroku pokażemy, jakie narzędzie posłuży do jakiego celu. Tymczasem przeczytaj kolejny rozdział o tym kto zbiera dane o nas i po co.
