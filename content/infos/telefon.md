---
title: "Telefon"
---

### Osobisty szpieg

To telefon jest najbardziej obszernym i najdokładniejszym źródłem informacji o nas. Nosisz go ze sobą wszędzie, udostępnia Twoją pozycję, ma mikrofon i kamerę. Dbaj o niego. Nie wpuszczaj szpiegów.
### Weryfikuj źródła aplikacji

Pamiętaj, że każda aplikacja, zainstalowana na telefonie może mieć dostęp do najbardziej skrywanych informacji. Instaluj aplikacje uważnie.

Uprawnienia. Sprawdź na co się zgadzasz instalując aplikację. Czy naprawdę latarka potrzebuje dostępu do Twoich kontaktów? Nadawaj uprawnienia uważnie.

Open source. Szukaj aplikacji o otwartym kodzie. Będziesz wiedział, że wykonują tylko te zadania, których od nich oczekujesz.

Sprawdzaj oryginalność aplikacji. Zwłaszcza w sklepie play pojawiają się klony aplikacji oryginalnych. Zawsze wybierz właściwą. Czy wiesz, że kiedyś dostępnych było 16 wersji aplikacji bankowej jednego z banków? Jak myślisz, co się działo, jeśli ktoś zainstalował niewłaściwą?

Usuń niepotrzebne i nieużywane aplikacje. Jeśli nie używasz aplikacji – usuń ją ze swojego telefonu. Być może to ona ma właśnie błędy, przez które będzie można się włamać na Twój telefon.

Twój osobisty telefon. Pomyśl, ile może zdradzić o Tobie, jeśli nie będziesz o niego dbał.

Raz na jakiś czas warto przeresetować telefon do ustawień fabrycznych i wgrać wszystko od nowa.

Na koniec wprowadzenia – kilka słów o atakach sieciowych.
