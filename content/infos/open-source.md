---
title: "Open - source"
nr: 08
---

### Po co nam otwarte źródła?

Open source to otwarte źródło. Co to znaczy? Ano, że możemy podejrzeć cały kod programu. Po co? Ażeby zobaczyć krok po kroku co program robi. Co nam to daje? Kontrolę i pewność, że program robi tylko to, czego od niego oczekujemy.
Dlaczego to ważne?

Wyobraź sobie prosty program, którym robimy zdjęcia i wysyłamy znajomym. Czasem są to prywatne zdjęcia, może intymne. Chcemy żeby trafiły tylko do adresata. Zatem patrzymy w kod programu.

>    Otwórz aparat – zrób zdjęcie – zapisz zdjęcie – wpisz adres wysyłki – wyślij zdjęcie – skasuj zdjęcie.

Taki kod nam odpowiada. Możemy go podejrzeć i ufamy mu. Takiego programu możemy używać i możemy go polecać innym. Teraz wyobraź sobie, że podobny program nie pozwala spojrzeć w swój kod i nie wiemy co właściwie on robi. Jest dla nas czarną skrzynką. A jeśli ktoś złośliwie dołoży dodatkowy kod:

>   Otwórz aparat – zrób zdjęcie – zapisz zdjęcie – wpisz adres wysyłki – wyślij zdjęcie – wyślij kopię zdjęcia na mój serwer – skasuj zdjęcie.

Widzisz dokąd to zmierza. Takim programom nigdy w pełni nie możemy ufać. Wszędzie tam gdzie to możliwe używaj oprogramowania open source.
### Quis custodiet ipsos custodes?

A co jeśli nie umiem programować, nie umiem podejrzeć kodu, a jeśli nawet podejrzę, to nie wiem co to wszystko znaczy? To nic. Inni zrobią to za Ciebie. Kod programów jest stale przeglądany i weryfikowany przez programistów na całym świecie. Najczęściej duże programy pisane są przez wielu programistów i sprawdzają oni swoje kody nawzajem.

Miażdżąca większość serwerów sieciowych to open source. Wszystkie superkomputery to open source i wreszcie większość programów, które polecamy w przewodniku to open source. Wszędzie tam gdzie to możliwe używaj oprogramowania open source.

Teraz przez chwilę pomyśl o Twoim [telefonie](/telefon/ "telefon").
