---
title: "vpn"
---

### Virtual Privat Network

Każda Twoja podróż po internecie zaczyna się od jednego miejsca. Na starcie zdradzasz swoją pozycję, dosłownie geograficzną pozycję, oraz pozwalasz śledzić swój ruch w internecie. Zarówno Twój dostawca internetu jak i każdy kto się podłączy po drodze, może śledzić z jakimi stronami się łączysz i o jakich porach.

Odpowiedzią na to jest VPN. Jest to w uproszczeniu, zaszyfrowany tunel, który zabezpiecza i osłania przed widokiem Twoją aktywność sieciową. Dla innych użytkowników internetu, Ty i Twój ruch, będziecie widoczni, nie z Twojego komputera w Twoim domu, ale z serwera, często oddalonego o setki kilometrów od Twojej fizycznej lokalizacji.
### Czy aby taki privat jak go malują?

W praktyce oznacza to, że teraz dostarczyciel VPN dostaje możliwość podglądania Twojego ruchu. Czy zatem można ufać dostarczycielom VPN? Ano właśnie. Większość usług VPN to strata pieniędzy i spowolnienie internetu. Ale usługa sama w sobie jest godna polecenia.
### Warto spróbować

Przede wszystkim, VPN można skonfigurować sobie samemu. Wtedy mamy pewność. Jeśli nie – musimy przeszukać dobrze sieć. My przetestowaliśmy i polecamy dwa rozwiązania. Co nie znaczy, że tylko te dwa są dobre.

ProtonVPN – to bliźniacza usługa dla znanego nam protonmaila, jest bardzo szybka i bezpieczna, często pojawiają się promocje i można kupić w dobrej cenie, dodatkowo oferowany jest VPN darmowy, limitowany co prawda, ale dla większości użytkowników wystarczający, na pewno na pierwsze doświadczenia.

NordVPN – szybki VPN o wielu możliwościach i serwerach, nieustająca chyba nigdy promocja pozwala na zakup w przystępnej cenie.
### Czy to dla Ciebie?

Każdy krok w stronę zwiększenia prywatności i bezpieczeństwa, to dobry krok. Obsługa jest prostsza niż może to brzmieć i sprowadza się do zainstalowania i włączania aplikacji. Myślę, że warto potestować. Twój wybór.

Pamiętaj, że VPN nie czyni Cię niewidzialnym w sieci i szyfrowany jest tylko ruch pomiędzy Tobą a pierwszym serwerem.

Teraz czas na giganta anonimowego internetu – TOR.
