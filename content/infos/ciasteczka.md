---
title: "ciasteczka"
---

### Słodko – gorzkie ciasteczka

Ciasteczka, czyli cookies, to małe pliki, które zapisują się na naszych urządzeniach i przetrzymują szereg informacji o naszych preferencjach i zachowaniach względem stron, które przeglądamy.

Ich działanie może być bardzo chwalebne i pożądane. W ciasteczkach zapisywane są informacje o preferowanym wyglądzie strony, ważne np. jeśli lubimy dark mode, o produktach, które wrzucamy do koszyka w sklepach internetowych, albo informacje o kolejnych etapach rejestracji w ulubionych usługach, ciasteczka podtrzymują również nasze sesje w usługach wymagających logowania.

Ciasteczka pełnią wiele pożytecznych funkcji i wiele serwisów w sieci bez nich, nie mogłoby funkcjonować. Ale ciasteczka to również dobre złego początki. Prostota i gigantyczne możliwości ciasteczek są obecnie nadużywane przez niektórych graczy w sieci.
### Ciasteczka na resorach

Trackery internetowe to takie właśnie ciasteczka, których możliwości wykorzystywane są, by pomagać dostarczycielom usług, a nie użytkownikom. Ciasteczka, które podążają za nami w sieci, podglądają jakie strony przeglądamy, co klikamy, co kupujemy, zbierają te dane i wysyłają do swoich właścicieli. Pomagają tworzyć statystykę o naszych poczynaniach i dobierać dla nas odpowiednie treści reklamowe.

Codziennie w sieci śledzi nas ok 1000 trackerów

Zależy Ci na prywatności – pozbądź się niechcianych trackerów internetowych. Pomoże Ci używanie odpowiedniej przeglądarki, która domyślnie usunie większość podejrzanych ogonów oraz zainstalowanie rozszerzeń od wyszukiwarki duckduckgo.
Pierwsza pomoc za Tobą

Dobrze, jesteś już tutaj – gratuluje! Jeśli stosujesz się do wszystkich kroków – Twoje bezpieczeństwo i ochrona prywatności w sieci, a przede wszystkim świadomość – są na całkiem niezłym poziomie. Możesz na tym pozostać, możesz pójść dalej – dalszą drogę rozpocznij od rozważenia swojego zaangażowania w social media.
