---
title: "płatności"
nr: 25
---

### W realu gotówka

Wszystkie transakcje kartą są rejestrowane i zapisywane. Co kupujesz, gdzie, o której godzinie. Chcesz zachować swoje zwyczaje i nawyki zakupowe dla siebie – korzystaj z gotówki. Nie znaczy, że musisz nosić ze sobą pliki banknotów. Możesz wypłacać gotówkę z bankomatów przed zakupem. Zaszyfrujesz zupełnie co kupujesz. Napewno odbywa się to kosztem wygody. Oj tak, płacenie zbliżeniowe jest piekielnie wygodne. Sam zdecyduj jaki poziom prywatności jest dla Ciebie odpowiedni.
### W sieci tylko kartą

W sieci gotówką płacić się nie da. Ślad cyfrowy jest nie do usunięcia. Płaćmy zawsze kartą. Płatności kartą obsługują chargeback. To bardzo ważne. Jeśli usługa jaką opłacimy będzie na jakiejkolwiek płaszczyźnie wadliwa – odzyskamy pieniądze.

Wyobraź sobie, że płacisz za bilet samolotowy. Lot zostaje odwołany. Wypełniasz chargeback i dostajesz zwrot pieniędzy. Resztą zajmuje się operator karty. Jeśli zapłacisz zwykłym przelewem, jesteś zdany na łaskę firmy samolotowej. Może pieniądze zwrócą, ale może nie dziś, a za miesiąc, a może nie zwrócą, lecz zaproponują voucher na inny lot. Widzisz dokąd to zmierza. W sieci płać zawsze kartą.
### Uważność

Czasem numery kart wyciekają! Co wtedy? Sposobów jest kilka. Załóż dwa konta bankowe i jedno przeznacz na płatności internetowe. Przelewaj tam pieniądze tuż przed płatnością. Nawet jeśli numer karty wycieknie – na koncie nie będzie pieniędzy, które można by stracić. Albo dodatkowo często zmieniaj karty którymi się posługujesz. Uważność.
### Telefony

Bardzo łatwo i bardzo wygodnie jest podłączyć swoją kartę do telefonu. Korzystamy z płatności google, bądź portfela apple. Pamiętaj tylko, że robiąc to, udostępniasz dane o swoich płatnościach nie tylko swojemu bankowi, ale również gigantom google i apple. Niestety, w tym przypadku, musisz balansować między wygodą a prywatnością.

Zmieńmy temat i poszukajmy [alternatywnych usług](/zamienniki/ "zamienniki") dla naszych codziennych zachowań.
