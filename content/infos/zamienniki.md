---
title: "zamienniki"
nr: 26
---

### Szukaj alternatywy

Na codzień korzystamy z wielu usług, które odzierają nas z prywatności. Robimy to bezwiednie i z przyzwyczajenia. Zachęcam Cię do szukania alternatywnych rozwiązań w zależności od Twoich potrzeb. Tu kilka przykładów:

Mapy – to bardzo ważkie, gdzie jesteśmy i jakich lokalizacji szukamy wiele o nas mówi. Zwykle kierujemy się na mapy google. Są bardzo dobrej jakości, często aktualizowane i wygodne w użyciu. Dla nas jednak najlepszym rozwiązaniem jest openstreetmap. Dostępny zarówno online jak i bardzo wygodnie offline w aplikacji telefonicznej. Możemy używać także map apple, dostępnych wygodnie choćby w wyszukiwarce duckduckgo.

Tłumaczenia – ponownie uważajmy na nasze dane. Google translator jest bardzo użytecznym tłumaczem, ale nie zagwarantuje nam prywatności. Alternatyw, nieustępujących jakością, jest naprawdę wiele. Wybierz Twoją. My polecamy wygodny dodatek do firefoxa matetranslate oraz genialny tłumacz online – deepL.com

Dokumenty – często ważne i ważkie dane umieszczamy w dokumentach tworzonych online. Pomyśl o tym. Proponujemy przenieść się offline. Ściągnij, zainstaluj i twórz dokumenty w opensourceowym pakiecie biurowym LibreOffice.

Filmy – jeśli tworzysz filmy i cenisz oglądanie treści wysokiej jakości, porzuć youtuba na korzyść vimeo.

Myślę, że widzisz dokąd to zmierza. Trudno mi przewidzieć Twoje potrzeby. Myślę, że na tym etapie przewodnika, jesteś już na tyle świadomy, by samodzielnie znaleźć potrzebne Ci alternatywne rozwiązania.

Na koniec jeszcze kilka słów o [systemach operacyjnych](/system-operacyjny/ "system operacyjny").
