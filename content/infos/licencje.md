---
title: "Licencje"
---

### Licencje otwarte

Licencje to nic innego jak zestaw zasad, na podstawie których, możemy używać czy to oprogramowania, czy to treści, czy to usługi online.

Creative Commons to dziś najpopularniejszy chyba model licencji otwartych. Jeśli udostępniamy coś – szybko dobierzemy co nam odpowiada, jeśli korzystamy – w łatwy i szybki sposób zrozumiemy co nam można, a co nie.

Gnu – licencja w pełni wolnego i otwartego oprogramowania.

Dalczego o tym mówimy? Po powyższych licencjach poznasz przyjazne użytkownikom treści, usługi i oprogramowanie.

Niestety internet się skomercjalizował, więc i licencje, które nam proponuje pełne sa pułapek i paragrafów, których nie rozumieją nawet niektórzy prawnicy. Wszystko po to byśmy byli raczej przedmiotem niż podmiotem.
### Licencje komercyjne

Poczynając od zamkniętego oprogramowania, od windowsów i officów, poprzez możliwości korzystania z różnych treści, na witających nas z otwartymi rękami portalach społecznościowych kończąc – wszyscy proponują nam niekorzystne licencje komercyjne.

Takie licencje zawierają setki stron, tysiace paragrafów, niemożliwe są ani do przeczytania, ani tym bardziej do zrozumienia dla przeciętnego użytkownika. Nie miej wątpliwości, licencje takie dbają o interesy wielkich korporacji – nie o Twoje. To starcia z goliatem.

My te licencje akceptujemy. Jednym kliknięciem. Bez czytania, bez zrozumienia, bez refleksji. Potem jesteśmy zdziwieni, czasem wstrząśnięci, że ktoś zamyka nam nasze konto na facebooku, które okazało się być wcale nie nasze, a facebooka. Bądź uważny. Pewnie nie znajdziesz czasu by przeczytać pełne licencje, ale w sieci dostępne są skrótowe opracowania tychże. Warto się z nimi zapoznać zanim klikniesz zgodę.

Ażeby trochę odsapnąć – poczytajmy o programowaniu.
