---
title: "Mail"
---

### Zamknięte drzwi – otwarte okna

Utworzyliśmy już nasze dobre hasła. Co bystrzejsi nawet z podwójnym uwierzytelnianiem. Czujemy się ukontentowani, ale cóż z tego, że zamknęliśmy drzwi, jeśli mamy otwarte okna. Co to znaczy? Że ciągle jest dostęp do naszej poczty, treści jak i metadanych. Kto ma taki dostęp? Przede wszystkim operator usługi, a więc prywatne firmy (google, onet, apple). Te firmy skanują naszą pocztę, aby jak najdokładniej nas sprofilować. Dla niektórych to abstrakt i im to nie przeszkadza, innych poważnie to niepokoi.

Dodatkowo do naszej poczty mają dostęp wszelkiego rodzaju służby, a to policja, a to cba, fbi cia i wszelkiej maści instytucje rządowe. Niewinni nie mają się czego obawiać – chciałoby się zażartować. Ale nie musisz być przestępcą by być na celowniku służb. A jeśli jesteś wziętym prawnikiem, a jeśli działaczem społecznym, a jeśli działasz w fundacji, która przypatruje się działaniom lokalnych władz, a jeśli… Widzisz dokąd to zmierza.
### Nie korzystaj z gmaila

Z poczty na gmailu korzysta ogromna większość użytkowników internetu. Dlatego zasługuje na oddzielny akapit. Nic też dziwnego, bo to poczta doskonale zaprojektowana, wszystko dla wygody użytkownika. Niesie ze sobą wiele udogodnień, takich jak automatyczny dostęp do dokumentów online, kalendarza, dysku i wielu innych. Jednakowoż nie dba o naszą prywatność. Jeśli prywatnośc jest dla Ciebie ważna – nie używaj gmaila, ani żadnych innych usług google.

Niektórzy mają swoje przyzwyczajenia, z dnia na dzień nie można zmienić wszystkiego. Dobrze, nie kasuj jeszcze tej poczty, ale wszelką ważną komunikację, dokumenty, spotkania, przenieś powoli do bardziej sprawdzonych rozwiązań. Google to usługi śmieciowe i tak też je traktujmy.
### Szyfruj pocztę

Jeśli chcesz, by Twoja poczta pozostała tylko do wiadomości Twojej i adresata – szyfruj pocztę. Jest to łatwiejsze niż myślisz. Dla użytkowników bardziej zaawansowanych technicznie polecam PGP. W sieci jest bardzo wiele poradników jak się do tego bezpiecznie zabrać. Dla osób spokojniejszej natury polecam sprawdzone, gotowe rozwiązania. Usługi internetowe za nas wygenerują klucze i za nas będą szyfrować treśc wiadomośći, my będziemy korzystać z tych usług podobnie łatwo jak na gmailu, ale nasza korespondencja będzie bezpieczna.
### Wybierz sprawdzone rozwiązania

[Protonmail](https://protonmail.com "protonmail.com") – polecam, w tej chwili najlepsze darmowe rozwiązanie, poczta jest bajecznie zaprojektowana, łatwa w obsłudze i zapewnia nam 100% prywatności.

[Mailfence](https://mailfence.com "mailfence.com") – kolejne bardzo dobre rozwiązanie, dodatkowo z kalendarzem i dokumentami online

[Tutanota](https://tutanota.com/pl/ "tutanota.com/") – bardzo chwalona poczta, rozwiązanie również open sourceowe, jednakowoż używają swego autorskiego szyfrowania

[Fastmail](https://www.fastmail.com "fastmail.com") – absolutny gigant pocztowy, ale płatny (3$), 100% prywatności, bezpieczny, łącznie z obsługą U2F, jeśli ktoś się zdecydował.
### Załóż konto już teraz

Po prostu kliknij i załóż konto. Od dziś ważną i ważką korespondencję puszczaj tylko przez zaszyfrowane kanały.

Jeszcze jedna ważna uwaga. Poczta będzie zaszyfrowana wtedy i tylko wtedy, jeśli adresat również posiada zaszyfrowaną pocztę. Zatem jeśli wyślesz wiadomość z protonmaila na gmail – z prywatności nici. Namów wszystkich swoich znajomych, bliskich, rodzinę i partnerów biznesowych, by też jak najszybciej założyli pocztę zaszyfrowaną. Ciesz się prywatną i bezpieczną korespondencją.

Teraz inne kanały przesyłania prywatnych wiadomości.
