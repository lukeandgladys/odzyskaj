---
title: "ataki-sieciowe"
---

### Uważność

Żadne doskonałe oprogramowanie open source i szyfrowanie naszych danych nie rozwiąże wszystkich naszych problemów i nie zwalnia nas z myślenia. Uważność – to podstawa wszystkich naszych działań w sieci.

Sieć zastawia na nas sieć, chciałoby się powiedzieć. Pułapek jest wiele, nie czas teraz się nimi zajmować. Jednak są trzy szczególne ataki, na które jesteśmy narażeni wszyscy, które mogą byc dla nas bardzo kosztowne, a przed którymi możemy się dość łatwo uchronić. Powiemy teraz o nich kilka słów.
### Phishing

Phishing zaczyna się niewinnie. Dostajemy wiadomość na telefon lub mejl, że musimy dopłacić złotówkę lub zmienić nasze dane pilnie np. w banku. Wiadomość wygląda niewinnie, chętnie dopłacimy złotówkę by dostać wyczekiwaną paczkę. Zatem klikamy link. Oczom naszym ukazuje się strona, jota w jotę jak ta, której się spodziewamy. Logujemy się zatem pewnie – i w konsekwencji tracimy wszystkie nasze pieniądze.

Zazwyczaj strona wygląda tak samo, ale domena już jest inna. Atakujący podstawia swoją stronę, wyłudza od nas dane logowania, potem czyści nam konto. Nie ufajmy takim podejrzanym wiadomościom. Sprawdzajmy dokładnie domeny. Albo stosujmy U2F (o tym dalej w przewodniku). Bądźmy uważni i czujni.
### Zaszyfrowywanie

Często przychodzą do nas mejle lub wiadomości na telefon z załącznikami. Jeśli z kimś wcześniej nie umawiamy się na taką wiadomość – w 99 procentach przypadków taki załącznik będzie wirusem. Taki wirus zaszyfruje nam dyski i zażąda od nas okupu. To w dzisiejszych czasach najczęstszy atak sieciowy. Możemy się śmiać dopóki nie stracimy naprawdę ważnych danych.

Obronić się całkiem prosto. Nie ufajmy obcym załącznikom i nie otwierajmy ich. Dodatkowo róbmy backupy danych (o tym dalej w przewodniku). Nawet jeśli ktoś nam zaszyfruje dyski, odzyskamy nasze dokumenty i nie będziemy musieli płacić okupu.
### Sms premium

Na wielu stronach pojawiają się proste prośby o wpisanie nr telefonu i potwierdzenie tego wysłanym kodem, a to by zobaczyć jakiś plik, a to by obejrzeć jakiś film online. Często tym sposobem zapisujemy się automatycznie na esemesy premium. Dolicza nam to pewną kwotę do rachunku, często co miesiąc. Uwążajmy na takie sprawy. Nie jest to atak bardzo dla nas kosztowny, ale zawsze. Bądź uważny, obroń się przed tym. Wystarczy wyłączyć esemesy premium u swojego operatora.
### Do dzieła

Myślę, że tyle informacji wprowadzających na początek wystarczy. Czas przejść do pierwszej pomocy i podjąć konkretne działania. Powodzenia.
