---
title: "landing-page"
---



<h3 class="maszyna ">O co chodzi?<br>       <br>O&nbsp;wolność, prywatność, bezpie- czeństwo.    W sieci.<br></h3>


Internet pędzi jak szalony. Świat cyfrowy miesza się z analogowym. Nie sposób żyć bez internetu i bez komputerów. Co chwilę nowe technologie, telefony, nowe formy komunikacji, płatności, pracy. Z jednej strony żyje się łatwiej i szybciej, z drugiej – kto wie co to licho ze sobą niesie. Boimy się rzeczy, których nie znamy i nie rozumiemy. A naprawdę jest się czego obawiać. Zagrożone jest nasze bezpieczeństwo, możemy stracić z dnia na dzień pieniądze, dom, tożsamość. Jednocześnie odzierani jesteśmy z prywatności warstwa po warstwie. Kim jestem i gdzie mieszkam – może niewielka tajemnica – ale co mam w głowie, o czym myślę i o czym marzę – to już wolałbym zachować dla siebie. Codziennie w sieci jesteśmy śledzeni i profilowani. Jak się bronić? Jak pomóc sobie i swoim bliskim? Jak żyć w takim świecie?
### NIE PANIKUJ

Są sposoby! Narzędzia, programy komuterowe i dobre nawyki. Pomożemy – krok po kroku. Przedstawiamy tu szereg niebezpieczeństw i pułapek, które na nas czyhają. Pokażemy Ci również jak się przed nimi bronić. Dostaniesz narzędzia. Ty zdecydujesz czego używać, czego nie. Nie musisz myśleć jak my, ale myśleć musisz. Naucz się więc myśleć krytycznie i realnie o internecie i wszystkim co ze sobą niesie i wyciągnij wnioski.
### Nie ma narracji zero – jedynkowej

Prywatność jest nierozerwalnie związana z bezpieczeństwem. Dlatego będziemy mówić o jednym i drugim. Pamiętaj, że są to pojęcia płynne, nie zero-jedynkowe, zatem można być bardziej lub mniej bezpiecznym, czy też zadbać o swoją prywatność w większym, bądź mniejszym stopniu. Wszystko zależy od Ciebie. Ile czasu i uwagi poświęcisz tym problemom, jakich narzędzi użyjesz i jakie nawyki w sobie wyrobisz.
### Zacznij już dziś

Przygotowaliśmy poradnik krok po kroku. Ale kolejność jaką wybierzesz, zależy tylko od Ciebie. Niektóre kroki wymagają namysłu i trzeba poświęcić im trochę czasu, inne załatwisz w minutę. Wszystkie kroki są ważne, ale nie musisz podjąć wszystkich wyzwań od razu. Ty sam zdecydujesz jak bardzo chcesz być bezpieczny i jak bardzo zależy Ci na Twojej prywatności. Dla ułatwienia podzieliliśmy zawatre tu informacje na trzy bloki:
### 1. – wiedza elementarna –

w tym bloku przedstawiamy informacje, które same w sobie nie stanowią istoty odzyskiwania sieci, jednakowoż zrozumienie ich jest kluczowe, by znać kontekst kroków z przewodnika i by w pełni kontrolować naszą prywatność i bezpieczeństwo w sieci, zacznij od tego co to właściwie jest ten internet?

### 2. – pierwsza pomoc –

to zestaw siedmiu prostych kroków, które dadzą Ci podstawową ochronę w sieci już teraz, już dziś, to zestaw obowiązkowy dla każdego rozpoczynającego świadome życie w sieci. Zacznij od haseł, jest to trudny, ale bardzo ważny temat. Warto poświęcić mu dużo czasu na początek.
### 3. – pakiet ekspert –

to kroki dla bardziej wymagających użytkowników, którzy zaczynają prawdziwie doceniać swoją prywatność.

Zanim zaczniesz – możesz wypełnić ankietę. Ma charakter wprowadzający. Jest absolutnie dobrowolna. Pomoże Ci się zorientować jaki jest stan Twojej świadomości i nabrać odpowiedniej perspektywy. Powodzenia.
