---
title: "social-media"
nr: 18
---


### Serwisy społecznościowe

Facebook, Instagram, Twitter, Qzone, VKontakte, TikTok…

Wszelkiego rodzaju portale internetowe, które skupiają miliony użytkowników, pozwalają komunikować się pomiędzy sobą, udostępniać sobie nawzajem treści, komentować je i ogólnie budować relacje społeczne – obiecują nam lepsze życie. Technologia w służbie ludzkości, chciałoby się zażartować. Jakże piękny jest świat portali społecznościowych.

A że przy okazji wpadamy w uzależnienia i depresję, że tracimy resztki prywatności, cóż, widocznie taka jest cena postępu.

O co tak naprawdę chodzi? Jak we wszystkich teoriach spiskowych – o władze i pieniądze. Haha. Jesteśmy odzierani z podmiotowości, zatrzymuje się nas jak najdłużej online. Po co? Ano po to, abyśmy oglądali reklamy i swoją aktywnością pozwalali zarabiać właścicielom tychże portali. Smutna prawda jest taka, że użytkownikami tych portali są reklamodawcy, a my oglądacze niechcianych treści, jesteśmy tylko …

No cóż. Kim jesteśmy? To pytanie dużego kalibru. Odpowiedz sobie sam. Jaka rada na portale społecznościowe?
### Nie używaj!

To nie żart. Jeśli ważna jest dla ciebie prywatność, nie korzystaj z usług żadnych portali społecznościowych. Zapewniam Cię, że świat się nie zawali. Znajomi nie znikną, a wiedza o świecie będzie pełniejsza i obiektywniejsza. Twój wybór jak bardzo dasz się sprofilować.
### Ale ja muszę muszę naprawdę

No, jeśli musisz – używaj mądrze. Postaraj się zminimalizować szkody dla własnej prywatności:

Nie używaj aplikacji natywnej, nie instaluj jej na telefonie. Takiej aplikacji zwykle dajesz uprawnienia do wszystkiego, nawet uruchamiania mikrofonu. Takie aplikacje mają dostęp do dodatkowych danych i profilowanie Twojej osoby jest o wiele dokładniejsze. Używaj serwisów społecznościowych przez przeglądarkę.

Nie używaj kanałów komunikacji, które serwisy oferują. Zrezygnuj z mesengera lub innych na korzyść signala. Czy naprawdę chcesz, by Twoje rozmowy były dostępne dla każdego?

Nie wypełniaj testów i ankiet, np jakim zwierzęciem jesteś, albo jak bedziesz wyglądać za 10 lat. Ty niczego się nie dowiesz, o Tobie , a i owszem.

Rób kopię wszystkich fotek, wideo i dokumentów, które udostępniasz. Twoje konto może zostać zamknięte i stracisz dostęp do wszelkich danych i plików, które były tam zapisane.

Zminimalizuj czas, jaki spędzasz na portalach społecznościowych.
### To tylko Twój wybór

Pamiętaj, że cała aktywność na portalach społecznościowych jest zapisywana i archiwizowana. Każda strona, którą odwiedzisz, każdy lajk i komentarz, każda wiadomość którą wyślesz, zostaje w sieci, nawet jeśli skasujesz konto. Korzystaj zatem tak, by potem nie żałować i się nie wstydzić.

Pamiętaj również, że nawet jeśli masz konto pod fałszywym nazwiskiem, bądź pseudonimem – Twoja prawdziwa tożsamość zostanie szybko przez algorytmy ustalona i przyporządkowana do Twojego konta, a to na podstawie znajomych, a to na podstawie lokalizacji.

Teraz zajmijmy się Twoimi danymi. Zrobimy kopię Twoich danych, jednak wcześniej – [zaszyfrujemy je](/dane-szyfrowanie/ "zaszyfruj dane").
